
Generator napisu
Napisz program, który pozwoli wygenerować napis na podstawie algorytmu opisanego poniżej.
Na początek losowana jest liczba n, która jest liczbą naturalną z przedziału <10, 40>.
Liczba oznaczać będzie ilość znaków w generowanym napisie. Kolejny znak losowany jest z przedziału znaków <A, Z>.
Wylosowany znak może być dołączony na końcu napisu wynikowego tylko wtedy, jeżeli do tej pory wystąpił
mniej niż m razy (m to liczba naturalna losowana z przedziału <1, 3>). W przeciwnym razie należy
powtórzyć losowanie znaku. Dla wyznaczonego napisu wykonaj następujące polecenia:
a. Wyznacz znak, którego suma odległości wystąpień jest największa. Przez sumę odległości wystąpień
rozumiemy ilość pozycji w napisie pomiędzy pierwszym wystąpieniem, a drugim wystąpieniem oraz ewentualna
ilość pozycji pomiędzy drugim wystąpieniem oraz trzecim wystąpieniem. Jeżeli w napisie jest
tylko jedno wystąpienie znaku to przyjmujemy wynik 0.
b. Dla wybranego znaku, o ile występuje on w napisie, wyznacz najmniejszą możliwą łączną ilość pozycji,
o które trzeba przesunąć wszystkie jego wystąpienia, żeby znalazły się na samym początku napisu
jako pierwsze znaki tego napisu.
c. Na podstawie posiadanego napisu wygeneruj nowy napis, który nazwiemy napisem symetrycznym.
Napis symetryczny na i-tej pozycji posiada znak, który posiada taką samą różnicę w kodzie liczbowym
od znaku A, jak różnica w kodzie liczbowym znaku na i-tej pozycji w napisie wejściowym od znaku Z.